Michael ”Mikko” Kozarowitzky (s. 17. toukokuuta 1948 Helsinki) 

Pienet Formula -sarjat
Kozarowitzky aloitti kilpailemisen 20-vuotiaana vuonna 1968 Formula Vee -luokassa käyttäen nimeä Matti Järvi, kansainvälisissä yhteyksissä Matthew Jarvi. Vuonna 1970 hän siirtyi Formula 3 -luokkaan ja ajoi AAW-tallin Titan-autolla, jolla oli edellisenä vuonna ajanut tuleva Suomen ensimmäinen Formula 1 -kuljettaja Leo Kinnunen. Kozarowitzky palasi 1971 takaisin Formula Vee -luokkaan ja voitti luokan Suomen-mestaruuden vuonna 1972. Hän kilpaili samaan aikaan myös Formula Super Vee -luokassa, ja käytti kummassakin luokassa Veemax-autoja. Vuonna 1973 hän jätti kilpailut väliin, mutta ajoi taas Formula Super Vee -luokkaa vuonna 1974. Kozarowitsky siirtyi ammattilaiseksi vuonna 1975 jatkaen kilpailemista Super Vee -luokassa, jossa voitti mestaruuden samana vuonna. Vuonna 1976 Kozarowitzky ajoi Formula 2 -luokassa ATS:n autoja. Samana vuonna hän ajoi myös Uuden-Seelannin Formula Pacific -sarjaa Keke Rosbergin kanssa, jossa sijoittui neljänneksi.

Formula 1
Kozarowitzky yritti kahdesti RAM-tallin autolla Formula 1 -kilpailuun kaudella 1977, mutta karsiutui kummallakin kerralla (Ruotsin ja Britannian GP)